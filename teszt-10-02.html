<!DOCTYPE html>
<html lang="hu">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="teszt-style.css">
    <title>Teszt | Korfanti Barnabás</title>


</head>

<body>
    <div class="doboz">
        <a href="http://www.prooktatas.hu">
            <img src="teszt-image/gettyimages-488651322-341125.jpg" alt="Kód">
            <p>Lássuk a rangsort!
                A TIOBE legfrissebb, januári listáján továbbra is ugyanazokat a nyelveket látjuk a csúcson, mint a
                korábbi hónapokban. Sőt, igazából a vezető nyelvek már régóta ott vannak a toppon, de azért néha látni
                egy-két érdekes trendet.

                1. Java
                A lista tetején a Java programnyelvet találjuk, amely sok meglepetést igazából nem jelent, mert már
                nagyon régóta uralja a népszerűségi rangsorokat ez a nyelv. A Java egy platformoktól független,
                univerzális nyelv, amely a rugalmas és felhasználóbarát természetéből fakadóan ennyire népszerű. Netes
                applikációk és platformok millióit fejlesztik ezen az objektumorientált nyelven, és ebben egyhamar
                biztosan nem lesz változás. A Java koncepcióját tekintve egyébként sokat örökölt a C++ nyelvtől, de
                annál érdemben egyszerűbbnek és valamivel szűkebb körben felhasználhatónak tartják szakmai körökben.

                2. C
                A rangsor második helyére a C nyelv futott be, amit a TIOBE az év nyelvének választott éppen. Ez a
                döntésük tulajdonképpen nem meglepő, hiszen annyira feltört ez a klasszikus programozási nyelv, hogy
                szinte már szorongatja a Java-t. Ez egy igen elgondolkodtató jelenség, amely mögött feltehetően az
                Internet of Things masszív előretörése bújik meg. Ez a jelenség arról szól, hogy lassan minden kütyüvel
                szemben elvárás lesz, hogy „okos” legyen és kapcsolódjon az internetre. Az ilyen típusú eszközök
                programozására pedig kiváló nyelv lehet a C a maga alacsony szintű (értsd: hardverhez közelebbi, vagyis
                gyors!) képességeivel. Különösen a nagyon rugalmasan meghatározható memóriakezelés az, ami miatt a C egy
                rendkívül kedvelt nyelv az olyan esetekben, ahol a hatékonyság elsődleges.

                3. Python
                A harmadik helyen a Python nyelvet találjuk, ami manapság egy sztár nyelvnek számít. Egyrészt azért,
                mert az egyszerű szintaxisa miatt könnyen tanulható, és rengeteg kezdő programozó választja ezt a
                nyelvet első afférnak. Másrészt pedig azért, mert a Python mögött könyvtárak és eszköztárak elképesztő
                sorát találjuk, amelynek köszönhetően ez egy iszonyú erős és sokoldalúan használható nyelvvé vált.
                Különösen az adattudományokban és az AI területén nagyon népszerű, de emellett még egyszerű
                szkriptelésre és automatizálásra is remekül használható. A TIOBE egy éve még a Pythont választotta az év
                nyelvének, ami nem volt véletlen, bár ők akkor is főleg a népszerűségi trendek alapján döntöttek. Mi a
                Portfolio Prof hasábjain korábban magunk is ezt a nyelvet ajánlottuk azoknak, akik bele szeretnének
                vágni a programozásba. Ezt az ajánlásunkat pedig máig fenntartjuk, de az alábbiakban azért kiegészítjük
                még pár további tippel.

                4. C++
                A negyedik helyre a C++ futott be, amely a C-nek egy továbbfejlesztett, objektumorientált változata. Ez
                egy hírhedten nehezen tanulható nyelv, de pontosan emiatt presztízsnek is számít az ismerete. A régi
                motoros programozók között elterjedt nézet volt, hogy egy igazi programozónak ismernie kell ezt a
                nyelvet. Sőt, azt is mondogatták, hogy a C++ = Fizetés++. Ez utóbbi kifejezés a változók
                inkrementálására utal, és azt hivatott kifejezni, hogy aki megtanulja a C++-t, az jóval magasabb
                fizetésre számíthat. Talán máig van is ebben valami, de azért hozzá kell tenni, hogy a C++ programnyelv
                iránti kereslet visszaesőben van. A népszerűségi trendje lefelé mutat már a 2000-es évek eleje óta.
                Ettől függetlenül valóban találni olyan típusú speciális állásokat (pénzügyi területen is), ahol
                kifejezetten a C++ nyelv az elvárás, mert szerveroldali, nagy teljesítményű szoftverek fejlesztésére van
                szükség.

                5. C#
                Az ötödik nyelv, amit a listán találunk az a C# (kimondva: C sharp). Ez a nyelv a Microsoft
                zászlóshajója, amit a .NET keretrendszer mellé találtak ki. Bár elméletileg a C-nyelvcsaládhoz tartozik,
                valójában sokkal inkább hasonlít a Java-hoz, mint a C/C++ nyelvekhez. Ez utóbbi nem is véletlen, hiszen
                a C#-ot kifejezetten azzal a szándékkal találta ki a Microsoft, hogy megtörje a Java népszerűségét. Ez
                egyelőre nem sikerült, de az erős háttér és a .NET keretrendszer nyújtotta temérdek fejlesztői lehetőség
                nagyon sikeressé tette a C#-ot. Egy nagyon jól használható, általános célú, objektumorientált nyelvről
                van szó, többalakúsággal, polimorfizmussal, mindennel, ami kell. Könnyebben tanulható, mint a C++, de
                azért könnyűnek nem nevezhető. A Pythonhoz képest a többség általában nehezebben tud benne elindulni.
            </p>
        </a>
    </div>
</body>

</html>